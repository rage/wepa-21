---
path: "/arvostelu-ja-kokeet"
title: "Arvostelu ja kokeet"
hidden: false
information_page: true
---

Kurssin arvostelu perustuu materiaalin tehtäviin sekä laajempaan ohjelmointiprojektiin. Tehtävien painoarvo on 70% kurssin arvostelussa ja projektin sekä sen yhteydessä tehtävien vertaisarvioiden painoarvo on 30% kurssin arvostelussa.

Projekti julkaistaan muutama viikko kurssin alkamisen jälkeen ja se tulee palauttaa ennen haluamaasi deadlinea. Palautus itse- ja vertaisarvioidaan -- itse- ja vertaisarviointimahdollisuus aukeaa deadlinesta seuraavana päivänä. Arvioinnit tulee tehdä etusivulla ilmoitettuun deadlineen mennessä.

Kurssin suorituksen lopussa on lisäksi koe, joka arvostellaan skaalalla hyväksytty / hylätty. Arvosana muodostuu tehdyistä tehtävistä ja projektista.

Kurssin koe tehdään Moodlessa sekä kurssilla käytössä olevassa TMC-järjestelmässä. Kurssin koe kestää 4 tuntia ja sen voi tehdä tenttipäivänä välillä 10-20.

Jokaisen osan kaikista tehtävistä (kyselyt, ohjelmointitehtävät, ...) saa tehtäväpisteitä -- kukin osa on kokonaisuudessaan 10% arvoinen kurssiarvostelussa. Löydät osan kaikki tehtävät valitsemalla kyseisen osan yleisnäkymästä "Lista osan tehtävistä". Näet tehtäväpisteesi kurssimateriaalin oikeassa alakulmassa olevasta pistevisualisaatiosta kohdan "Tehtäväpisteet yhteensä" kohdalta.

Täydet pisteet tehtävistä saa tekemällä kaikki kunkin osan tehtävät. Tehtäviksi lasketaan materiaalissa olevat ohjelmointitehtävät, kyselyt, itsearvioinnit, Moodleen laitettavat tehtävät sekä muut mahdollisesti erikseen materiaalissa mainittavat tehtävät. Ohjelmointiprojektin tarkempi arvostelu julkaistaan myöhemmin.

## Arvosanan muodostuminen

Kurssin arvosana muodostuu seuraavalla asteikolla:

<table>
    <thead>
    <tr>
        <th>Pisteet</th>
        <th>Arvosana</th>
    </tr>
    </thead>
    <tbody>
    <tr>
        <td>90% tai yli</td>
        <td>5 (erinomainen)</td>
    </tr>
    <tr>
        <td>80% tai yli, alle 90%</td>
        <td>4 (kiitettävä)</td>
    </tr>
    <tr>
        <td>70% tai yli, alle 80%</td>
        <td>3 (hyvä)</td>
    </tr>
    <tr>
        <td>60% tai yli, alle 70%</td>
        <td>2 (tyydyttävä)</td>
    </tr>
    <tr>
        <td>50% tai yli, alle 60%</td>
        <td>1 (välttävä)</td>
    </tr>
    <tr>
        <td>alle 50%</td>
        <td>hylätty</td>
    </tr>
    </tbody>
</table>

## Ilmoittautuminen ja opintosuoritusmerkintä

Kurssille ilmottaudutaan vasta suorituksen lopussa. Ilmoittautuminen tapahtuu siis vasta kun olet palauttamassa projektia. Projekti palautetaan kurssin Moodle alustalle, jossa myös tehdään vertaisarvioinnit ja koe.

Sinun tulee olla ilmoittautunut kurssille, jotta voit saada kurssista opintosuoritusmerkinnän Helsingin yliopiston opintorekisteriin, osallistua kurssin mahdollisiin verkkotentteihin ja palauttaa tehtäviä verkko-oppimisympäristö Moodlessa.

**Huomiothan, että pääset kurssin Moodleen vasta ilmoittautumistasi seuraavana päivänä.** Tämä tarkoittaa, että sinun on ilmoittauduttava kurssille vähintään päivää ennen kuin haluamasi deadline on.

Ilmoittautuminen koskee kaikkia kurssilaisia eli myös Helsingin yliopiston opiskelijoita.

Avoimen yliopiston kurssi-ilmoittautumisen ohjeet saat kurssimateriaalin viimeisten osioiden yhteydessä. Kurssille siis ilmoittaudutaan vasta edettyäsi tehtävissä.

Avoimen opintoihin ilmoittaudutaan kurssin avoimen yliopiston opinto-ohjelman (=kurssisivun) kautta, josta löydät tarkemmat ohjeet ilmoittautumiseen, Moodlen kurssiavaimen ja lisätietoja opintosuorituksen rekisteröinnistä. Ilmoittautuminen on auki vain määritellyn ajan, joka on ilmoitettu kurssin opinto-ohjelmassa.

Avoimen kurssin opinto-ohjelma: https://studies.helsinki.fi/opintotarjonta/cur/hy-CUR-135644312/Avoin_yo_Web_palvelinohjelmointi_Java_2021
