---
path: '/'
title: 'Tietoa kurssista'
hidden: false
information_page: true
banner: true
---

Web-palvelinohjelmointi Java on Helsingin yliopiston kaikille avoin ja
ilmainen web-palvelinohjelmoinnin perusteet opettava verkkokurssi.
Kurssilla perehdytään web-sovellusten perusideoihin sekä niiden
toteuttamiseen. Kurssin käyminen edellyttää kurssien Ohjelmoinnin
perusteet (TKT10002), Ohjelmoinnin jatkokurssi (TKT10003) ja
Tietokantojen perusteet (TKT10004) tuntemisen.

## Sisältö ja aikataulu ##

Kurssi koostuu seitsemästä tehtäväsarjasta, ohjelmointiprojektista sekä kokeesta.

Kurssin laskennallinen työkuorma on noin 135 tuntia. Kunkin tehtäväsarjan tekemiseen kannattaa varata noin 12 tuntia, projektiin ja siihen liittyviin vertaisarviointeihin noin 40 tuntia, ja kokeeseen kertaamiseen noin 8 tuntia. Varaamme oikeuden aikataulun ja aiheiden muutoksiin.

Kurssilla ei ole viikkokohtaisia deadlineja. Kurssin suorittaminen on kuitenkin kohdennettava kolmeen vaihtoehtoiseen deadlineen. Voit siis tulla mukaan kurssille milloin vain tekemään tehtäviä ja oppimaan. Ilmoittautuminen tehdään vasta kun olet päässyt jo pidemmälle kurssissa.

| Projekti deadline | Tentti | Vertaisarviointi deadline |
|---|---|---|
| 4.5.2020 | 7.5.2020 | 11.5.2020 |
| 25.6.2020 | 25.6.2020 | 29.6.2020 |
| 9.11.2020 | 12.11.2020 | 16.11.2020 |

Huomioithan työmäärän ja projektin deadlinen suunnitellessasi omaa aikatauluasi kurssin osalta. Huomioi myös toisen deadlinen lyhyempi vertaisarvioinnin aikataulu. **DEFA**n vuoksi deadline on jo 29.6 ja suoritus tullaan kirjaamaan tälle päivälle.

## Arvosanan korottaminen ##

**Lisätty materiaaliin 8.6.2020**

Kurssin vapaampimuotoisemman aikataulutuksen myötä on herännyt useita kysymyksiä korottamisesta ja suoritusjärjestyksestä.

Opintosuorituksen on päätyttävä tenttiin tai projektipalautukseen, joten arvosanan korotus pelkästään lisätehtäviä tekemällä ei ole mahdollista. Voit kuitenkin tehdä lisätehtäviä ja palauttaa parannellun projektin + vertaisarvionnin tai vaihtoehtoisesti tehdä uusintatentin, vaikka edellinen olisi jo hyväksytty. 

Kurssi arvioidaan kokonaisuutena, eli tehdessäsi uuden loppupalautuksen lasketaan uudestaan tehtävistä, projektista ja sen vertaisarvioinnista saadut pisteet. Uusi pistemäärä ei voi laskea kurssin arvosanaasi. **HUOM**: Projekti arvioidaan kokonaisuutena vertaisarvioinnin kanssa (yhteensä 30% pisteistä), eli mikäli palautat projektin paranneltuna uudestaan on syytä myös tehdä uusi vertaisarviointi.

Mikäli olet korottamassa arvosanaa kurssin aiemmasta versiosta, esimerkiksi keväältä 2019, joudut palauttamaan kaiken uudestaan. Voit kuitenkin uusiokäyttää aiemman projektipalautuksesi lähdekoodia ja submitoida vanhoja tehtäväsuorituksia, joten ei ole tarpeellista tehdä aivan kaikkea uudestaan.

## Ilmoittautuminen ##
Katso tarkemmin sivulta "Arvostelu ja kokeet".
